világos szürke néhol sötétebb
szennyes lepedője az égnek
fenyők bólogatnak a szélnek
az énekesek elülnek
védett helyre menekülnek
csak a hóvirág fehérlik
a zöld fűben utat épít
harmatcseppből gyöngyöt készít
majd csak megjön az a tavasz
hideg nincsen sosem havaz
telünk nem volt most már várjuk
rétre kertre napsugár jut
duzzadt rügyek kiszakadnak
rózsaszínben úsznak a fák
zöld levelek susoghatnak
szerelmes a dalos madár